<img>data\Data\Postal 2\postallogo.png</img>


<label>
Pełnoprawna kontynuacja jednej z najbardziej kontrowersyjnych gier w historii komputerowej rozgrywki, która pojawiła się na komputerach PC w 1997 roku. Bohaterem gry jest ponownie znany z pierwowzoru „Koleś z Postala”, któremu pewnego dnia wali się całe dotychczasowe życie.
Postal 2 to sequel jednej z brutalniejszych i najkrwawszych gier jakie kiedykolwiek powstały na PC, stworzony przez ten sam, wzbudzający wiele kontrowersji zespół - Running With Scissors. Tym razem gra wykorzystuje najnowszy, stworzony przez Epic Games engine graficzny - UNREAL™ Warfare Engine, co sprawia, że wszystko wygląda o wiele bardziej realistycznie niż w pierwowzorze. Zastosowanie takiego rozwiązania spowodowało, iż tym razem akcję obserwujemy nie z góry jak to miało miejsce w pierwowzorze, a z oczu bohatera, w którego dane nam jest się wcielić (FPP). W Postal 2 do dyspozycji gracza oddanych zostało ponad 20 misji dla pojedynczego gracza. Pistolet, shotgun karabin maszynowy - to tylko podstawowe środki eksterminacji przeciwników, które dostępne są dla naszego bohatera. Oprócz nich może on wykorzystać jeszcze parę innych śmiercionośnych zabawek – kilka znanych z pierwszej części gry jak również całkowicie nowe. Darmowy, udostępniony przez autorów gry zestaw narzędzi (edytor, itp.) pozwala na tworzenie własnych modyfikacji, a tym samym jeszcze bardziej urozmaica i uatrakcyjnia zabawę. Tryb gry: single player   Nośnik: 1 CD Ocena czytelników: 8,1 / 10 na podstawie 3461 głosów czytelników. Cena gry w dniu premiery: 49 PLN
</label>