<img>data\Data\Borderlands 3\border3logo.png</img>


<label>orderlands 3 to trzecia główna odsłona uznanej serii strzelanek FPP z elementami RPG, która znacząco przyczyniła się do wyodrębnienia gatunku tzw. looter shooterów (należą do niego również takie produkcje jak Tom Clancy’s The Division, Anthem czy Warframe). Produkcja wprowadza szereg zmian i usprawnień do znanej formuły. Za opracowanie i wydanie tego tytułu odpowiada firma Gearbox Software (autorzy poprzednich części cyklu, a także m.in. serii Brothers in Arms). Najświeższe informacje i ciekawostki na temat trzeciej części cyklu Borderlands znajdziecie w naszym artykule Wszystko o Borderlands 3. Tekst jest na bieżąco uaktualniany zarówno przed, jak i po premierze gry. Fabuła Akcja Borderlands 3 rozgrywa się pięć lat po wydarzeniach z drugiej części. Tym razem wątek fabularny skupia się na Syrenach (ang. Sirens), czyli obdarzonych tajemniczymi, nadludzkimi mocami kobietach, które odgrywają ważną rolę w uniwersum tej serii. Bohaterowie graczy muszą stawić czoła kultowi Children of the Vault, na czele którego stoją Calypso Twins – Syrena Tyreen i jej brat bliźniak Troy, w niewytłumaczalny sposób również dysponujący nadprzyrodzonymi mocami. Kup najtaniej Borderlands 3 (PC) PC PS4 XONE 154,76 zł3kropki.pl 165,00 złeGAMEZONE.PL24h 249,99 złmuve.pl 256,12 zł3kropki.pl 319,99 złmuve.pl Zobacz Wszystkie Oferty (8) Fabuła w trakcie właściwej rozgrywki zdecydowanie schodzi na dalszy plan, choć warto odnotować, że w Borderlands 3 powraca wielu bohaterów znanych z poprzednich części serii, m.in. Tina, Lilith, Mordecai, Brick, Claptrap, Rhys, Moxxi czy Marcus. Mechanika Zabawę zaczynamy od wybrania jednej z czterech dostępnych postaci - są to Amara The Siren (jako Syrena dysponuje licznymi "magicznymi" zdolnościami), Zane The Operative (może on między innymi rozstawiać swoje klony czy bariery ochronne), Moze The Gunner (w walkach pomaga jej mech, którego można osobiście kontrolować) oraz FL4K The Beastmaster (postaci tej mogą towarzyszyć różni zwierzęcy pomocnicy). Co ważne, każdy z bohaterów dysponuje teraz więcej niż jedną aktywną umiejętnością Action Skill do wyboru. Dostępne Action Skills mogą mieć zbliżone działanie lub dotyczyć zupełnie różnych akcji i tym samym zapewniać odmienny styl rozgrywki. W grze znalazły się również ulepszenia aktywnych umiejętności oraz pasywne zdolności, które wybieramy z trzech różnych drzewek rozwoju. Wszystko to gwarantuje większe pole do popisu przy budowaniu ciekawych buildów postaci. Warto zaznaczyć, że umiejętności możemy za drobną opłatą zresetować i łatwo rozpocząć rozwijanie postaci od nowa. Podstawą rozgrywki jest przemierzanie dość rozległych lokacji (tym razem poruszamy się nie tylko po Pandorze, lecz też po innych planetach, do których podróżujemy statkiem kosmicznym Sanktuarium 3) oraz walka z przeciwnikami w ramach wykonywanych zadań głównych i pobocznych. W miarę postępów w przygodzie stopniowo rozwijamy swoją postać i zdobywamy sprzęt. Jak przystało na looter shooter, ekwipunek wypadający z wrogów i znajdowany w skrzyniach ma losowo generowane statystyki i właściwości (niektóre giwery dysponują np. atakami opartymi na żywiołach, przy czym liczba tych ostatnich jest większa niż poprzednio). W Borderlands 3 częściej niż w poprzednich grach mierzymy się też z bossami, wśród których nie zabrakło m.in. gigantycznych kreatur strzegących dostępu do Krypt na kolejno odwiedzanych planetach. Inna warta odnotowania zmiana dotyczy zachowania postaci niezależnych w walce (mowa o bohaterach sterowanych przez AI, którzy pomagają nam w niektórych misjach). W „trójce” mogą one przyjść z pomocą powalonemu bohaterowi i ponownie postawić go na nogi (wcześniej mogli to zrobić tylko inni gracze w drużynie). Tryby gry W Borderlands 3 możemy grać samotnie albo we współpracy z innymi, przy czym gra została przygotowana przede wszystkim z myślą o 4-osobowym trybie kooperacyjnym. Trzecia odsłona serii oferuje dwa sposoby rozgrywki wraz z innymi graczami - klasyczny Coopetition, w którym każdy walczy o loot i gdzie gra nie dostosowuje poziomu trudności walk, oraz nowy Cooperation, w którym każdy gracz otrzymuje własny loot i gdzie gra zmienia na bieżąco poziom wyzwania, by nie uczynić rozgrywki potencjalnie zbyt trudną. Kwestie techniczne Borderlands 3 posiada przyjemną, trójwymiarową oprawę graficzną, która prezentuje się dość podobnie do poprzednich części cyklu. Twórcy ponownie sięgnęli po technikę cell shadingu, dzięki czemu postacie i lokacje wyglądają jak żywcem wyjęte z komiksu lub filmu animowanego. Powraca również typowy dla tej serii przerysowany i humorystyczny styl artystyczny. W Borderlands 3 odwiedzamy większe i bardziej złożone lokacje. Po raz pierwszy w historii cyklu w wybranych momentach gry załączają się też pełnoprawne scenki przerywnikowe. Tryb gry: single / multiplayer   Tryb multiplayer:   Internet     Liczba graczy: 1-4   Nośnik: 55+ GB Ocena czytelników: 4,8 / 10 na podstawie 880 głosów czytelników. Oczekiwania czytelników przed premierą: 5,2 / 10 na podstawie 1343 głosów czytelników. Cena gry w dniu premiery: 259,99 PLN
</label>