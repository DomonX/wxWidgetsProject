<img>data\Data\Shank\shanklogo.png</img>

<label>
Shank jest side-scrollową platformówką 2D z rodzaju "beat'em up" autorstwa studia Klei Entertainment. Fabuła gry przedstawia losy tytułowego bohatera, płatnego zabójcy na usługach mafii, który pragnie zemścić się na dawnych pracodawcach za śmierć swojej dziewczyny.
Shank to dynamiczna i bardzo krwawa platformówka 2D, skupiająca się przede wszystkim na walce. Produkcja została opracowana przez studio Klei Entertainment, znane między innymi z gier Eets oraz Eets: Chowdown. W Shank wcielamy się w prawdziwego twardziela, który musi zmierzyć się z dużą ilością bandziorów. Bohater nie jest zwykłym osiłkiem – potrafi doskonale władać różnymi broniami, wykonywać widowiskowe ewolucje w powietrzu, biegać po ścianach oraz efektownie wykańczać przeciwników. Do przejścia czeka wiele zróżnicowanych poziomów (od miasta aż po dżunglę) okraszonych efektownymi, dwuwymiarowymi i bardzo komiksowymi przerywnikami filmowymi. Rozgrywka w produkcji Klei Entertainment jest niezwykle brutalna oraz dynamiczna, przez co kojarzy się z takimi tytułami jak God of War. W odróżnieniu od produkcji o przygodach Kratosa w Shank akcję obserwujemy z boku, a całość jest klasyczną platformówką z rozbudowanym systemem walki. Do eliminowania wrogów możemy wykorzystać takie narzędzia jak piłę łańcuchową, pistolety, noże, czy granaty. Niejednokrotnie musimy walczyć z potężnymi bossami. Na uwagę zasługuje bardzo ciekawa oprawa wizualna gry. Twórcy wykorzystali stylistykę komiksową i rozmaite techniki animacji, dzięki czemu grafika może robić wrażenie mimo dwóch wymiarów. Miłym dodatkiem są świetne odgłosy oraz odpowiednio zadziorna ścieżka dźwiękowa. Tryb gry: single player   Ocena czytelników: 8,6 / 10 na podstawie 746 głosów czytelników. Oczekiwania czytelników przed premierą: 6,7 / 10 na podstawie 189 głosów czytelników.
</label>