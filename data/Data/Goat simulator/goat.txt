<img>data\Data\Goat simulator\goatlogo.png</img>

<label>
Goat Simulator to humorystyczna gra zręcznościowa, będąca komercyjnym rozwinięciem żartu szwedzkiego studia Coffee Stain (znanego przede wszystkim z serii Sanctum). Gra pozwala pokierować poczynaniami szalonej kozy o imieniu Pilgor, która sieje zniszczenie w wirtualnym świecie.Goat Simulator jest humorystyczną grą stworzoną przez niezależne szwedzkie studio Coffee Stain. Absurdalny projekt symulatora szalonej kozy powstał w zasadzie przypadkiem. Początkowo miał być po prostu żartem, ale pierwsze filmiki umieszczone w serwisie YouTube wzbudziły ogromne zainteresowanie. W takiej sytuacji deweloperom nie pozostało nic innego, niż dopracować grę i wypuścić ją na rynek. Coffee Stain Studios znane było do tej pory głównie ze swojej serii Sanctum, będącej połączeniem gier typu tower defense z FPS-ami. W Goat Simulator gracze wcielają się w postać niesfornej kozy o imieniu Pilgor i mają za zdanie wyrządzić jak największe szkody. Rozgrywka łączy w sobie wiele absurdalnych elementów i ma charakter zdecydowanie humorystyczny. W grze pojawiają się np. bugi, takie jak nienaturalnie rozciągająca się szyja kozy albo możliwość wchodzenia przez naszą czworonożną bohaterkę na drabinę, ale zostały one celowo przez twórców pozostawione („bugs are a feature”). Koza Pilgor biega z wyciągniętym językiem, za pomocą którego może łapać różne przedmioty (np. siekierę), aby z ich pomocą dokonać jeszcze większych zniszczeń. Gra została wyposażona w zestaw narzędzi do modowania, które oferuje platforma dystrybucji cyfrowej Steam (Steam Workshop). Dzięki temu fani produkcji tworzą nowe wyzwania i przedmioty. Goat Simulator powstało w oparciu o technologię Unreal Engine, oprawa graficzna jest więc realistyczna, co tylko potęguje absurdalny klimat gry. Tryb gry: single player   Ocena czytelników: 7,8 / 10 na podstawie 1838 głosów czytelników. Oczekiwania czytelników przed premierą: 8,3 / 10 na podstawie 104 głosów czytelników.
</label>
