<img>data\Data\ESCAPE FROM TARKOV\tarkov.png</img>


<label>
Sieciowa strzelanina w konwencji MMO, uzupełniona elementami RPG i survivalu. Za powstanie gry odpowiada rosyjskie studio Battlestate Games, którego członkowie mają za sobą prace m.in. przy takich markach jak S.T.A.L.K.E.R., Mass Effect czy BioShock.
Escape from Tarkov na PC to zrealizowana w konwencji MMO strzelanina FPS/TPS z elementami RPG oraz survivalu, w której gracze wcielają się w członków dwóch korporacji militarnych, walczących ze sobą na terenie tytułowego rosyjskiego miasta. Za stworzenie gry odpowiada pochodzące z Sankt Petersburga studio Battlestate Games, którego członkowie nie należą do branżowych nowicjuszy, a na swoim koncie mają m.in. grę Contract Wars. Fabuła Skandal polityczny doprowadził do wybuchu otwartego konfliktu zbrojnego pomiędzy korporacją Terra Group, a władzami Rosji – walki prowadzone są jednak pomiędzy wynajętymi przez nie grupami najemników: USEC i BEAR. Akcja gry rozgrywa się na dziesięciu zróżnicowanych mapach rosyjskiego miasta Tarkowa (przedmieścia, centrum itp.), odciętego od świata przez wojska Federacji Rosyjskiej i ONZ. Gracze opowiadają się po stronie jednej z dwóch rywalizujących ze sobą korporacji militarnych i walczą o przetrwanie w pozornie opuszczonej, pełnej rozmaitych niebezpieczeństw metropolii. Istotną rolę w grze odgrywa też trzecia grywalna frakcja – Scavsi (bandyci, cywile), a podczas zabawy na graczy czeka cała masa misji specjalnych, zadań i zagadek, które sukcesywnie odsłaniają kolejne tajemnice Tarkowa. Mechanika Sedno rozgrywki stanowią fabularne rajdy, podczas których gracze przemierzają i eksplorują daną mapę w ściśle wyznaczonych ramach czasowych. Wykonujemy misje zlecone przez postacie NPC, szukamy ukrytych wyjść, cennego sprzętu lub po prostu polujemy na innych graczy. Cała zabawa nie sprowadza się tu bowiem tylko do zadań zawartych w scenariuszu. Jednym z istotnych wyróżników gry Escape from Tarkov jest połączenie fabuły z trybem PvP, przez co nawet zwykłą eksplorację lub wykonywanie questów fabularnych mogą zakłócać nam inne osoby o wrogich zamiarach, czyhające choćby na to, co przenosimy. Na szczególne wyróżnienie zasługuje oryginalny system rozwoju postaci, który nalicza kilka rodzajów doświadczenia w zależności od typu podejmowanych przez graczy aktywności oraz sprawia, że nieużywana zdolność zostanie przez naszą postać zapomniana. W miarę postępów rozgrywki, możemy opanować ponad setkę zróżnicowanych umiejętności, podzielonych na cztery główne kategorie: fizyczne, kognitywne, bojowe i praktyczne. W grze nie zabrakło też oczywiście całkiem sporych możliwości ulepszania broni. Niezwykle istotnym elementem rozgrywki jest także aspekt survivalowy. Okazuje się bowiem, że równie groźnym przeciwnikiem, co najemnicy konkurencyjnej korporacji, jest dla nas także samo miasto – wraz z panującymi tam warunkami i czającymi się na każdym kroku niebezpieczeństwami. Kontrolowana przez nas postać może więc zginąć nie tylko od kul przeciwnika, ale także z powodu urazów, chorób, wycieńczenia, odwodnienia czy zatrucia substancjami promieniotwórczymi. Oznacza to, że aby przetrwać, musimy też nieustannie szukać żywności, wody, leków oraz innych przydatnych przedmiotów. Tryby gry Produkcja studia Battlestate Games to z założenia gra sieciowa, nastawiona na rywalizację i kooperację drużynową w maksymalnie pięcioosobowych zespołach. Podstawowym trybem są fabularne rajdy ograniczone czasowo, w których 12 osób stara się znaleźć wyjście z lokacji, walcząc zarówno między sobą, jak i z przeciwnikami kontrolowanymi przez SI oraz graczami wcielającymi się w bandytów. Gdy wykonamy wszystkie misje fabularne, do naszej dyspozycji zostaje oddany największy obszar bez limitu czasowego, zachęcający do eksploracji i interakcji z postaciami NPC. Dla zwolenników szybkich starć PvP przygotowano tryb Areny, gdzie na małych mapach gracze walczą ze sobą niczym gladiatorzy w potyczkach 1 na 1, 2 na 2 lub 4 na 4. Kwestie techniczne Wydana na platformie PC gra Escape from Tarkov wyróżnia się bardzo dobrą oprawą graficzną, uzyskaną dzięki wykorzystaniu silnika Unity 5. Twórcy położyli przy tym bardzo duży nacisk na sam realizm rozgrywki, objawiający się w takich elementach, jak wiernie odwzorowana balistyka pocisków, w pełni proceduralny system efektów, pełna swoboda ruchu oraz interakcji z otoczeniem, a także niezwykle zaawansowane opcje modyfikacji broni. Tryb gry: multiplayer   Tryb multiplayer:   Internet     Oczekiwania czytelników: 9.0 / 10 na podstawie 1403 głosów czytelników.
</label>
