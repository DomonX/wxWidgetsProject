<img>data\Data\Need for Speed Underground\undergroundlogo.png</img>


<label>
Kolejna, siódma już odsłona legendarnego cyklu gier wyścigowych, zapoczątkowanego w 1995 roku. Gra opracowana ponownie przez zespół EA Black Box wnosi do serii prawdziwą rewolucję, koncentrując się na tematyce nielegalnych wyścigów ulicznych, spopularyzowanej m.in.


Need for Speed: Underground jest następną odsłoną bestsellerowego cyklu wirtualnych wyścigów samochodowych, zapoczątkowanego w 1995 roku. Gra wprowadza do serii szereg innowacyjnych elementów, nawiązujących do filmów w stylu The Fast and Furious (Szybcy i wściekli). Główną atrakcją programu są dwa typy ekstremalnego współzawodnictwa motoryzacyjnego, czyli nielegalne nocne jazdy po terenach zurbanizowanych oraz słynna rywalizacja na dystansie ćwierć mili (tzw. drag racing). Developerzy przygotowali dla nas dwadzieścia licencjonowanych czterokołowców, reprezentujących uznane w branży marki (m.in. Toyota, Subaru, Honda i Mitsubishi Motors). Każdy pojazd można poddać licznym modyfikacjom – zarówno stricte wizualnym (spojlery, zderzaki itd.), jak i mechanicznym (np. instalacja dopływu podtlenku azotu i zmiana konfiguracji skrzyni biegów). Wśród zaimplementowanych akcesoriów tuningowych znalazły się wyroby takich firm jak: AEM, Audiobahn, Bilstein, Dazz Motorsport, DC Sports, Eibach, Enkei, GReddy Performance Products, HKS, Holley, Injen, Jackson Racing, MOMO, Neuspeed, Nitrous Express, O.Z, PIAA, Skunk2 Racing, Sparco, StreetGlow i Turbonetics. Konstruowanie demona prędkości wymaga określonych środków finansowych, uzyskiwanych dzięki odnoszeniu sukcesów w zawodach (łączna ilość ich wariantów oscyluje w granicach stu). Autorzy nie zapomnieli także o rozbudowanej opcji zabawy wieloosobowej (również w wymiarze online). Trójwymiarową oprawę graficzną wykonano z wyjątkową dbałością o detale przy pomocy nowoczesnych technologii renderowania. Natomiast opracowanie efektów specjalnych powierzono fachowcowi rodem z amerykańskiej „Fabryki Snów” (Hollywood). Całości dopełnia odpowiednio dopasowana do klimatu ścieżka muzyczna, składająca się z kilkunastu dynamicznych utworów. Tryb gry: single / multiplayer   Tryb multiplayer:   Internet   / sieć lokalna     Liczba graczy: 1-4   Nośnik: 2 CD Ocena czytelników: 8,5 / 10 na podstawie 10509 głosów czytelników. Cena gry w dniu premiery: 139 PLN
</label>