<img>data\Data\GTA london\gtaLondonlogo.png</img>


<label>
London 1969 to oficjalny dodatek do gry Grand Theft Auto, która pod koniec lat dziewięćdziesiątych wywołała ogromne kontrowersje ze względu na swoją tematykę.
London 1969 to oficjalny dodatek do gry Grand Theft Auto, która pod koniec lat dziewięćdziesiątych wywołała ogromne kontrowersje ze względu na swoją tematykę. Podobnie jak to miało miejsce w pierwowzorze, tak i tutaj wcielimy się w rolę gangstera, który wykonując określone zadania (zabójstwa, kradzieże, itp.) będzie piął się coraz wyżej w przestępczej hierarchii. To co odróżnia dodatek od pierwowzoru to zupełnie odmienne podejście do tematu kariery. Gracz wciela się w jednego z ośmiu przestępców a jego zadaniem jest znalezienie się na szczycie najbardziej poszukiwanych gangsterów. Osiągnąć to można tylko i wyłącznie poprzez szerzenie zło na ulicach Londynu, który został odwzorowany z niezwykłą pieczołowitością (zobaczymy słynne zabytki stolicy Wielkiej Brytanii, np. Big Ben). Z racji tego, że akcja gry dzieje się pod koniec lat sześćdziesiątych, dokonano gruntownej przebudowy samochodów w taki sposób, aby odpowiadały one swojej epoce. W trakcie rozbijania się wehikułami po ulicach Londynu, gracz będzie musiał wziąć pod uwagę również fakt, że w Wielkiej Brytanii jeździ się lewą stroną (do auta wsiada się więc z drugiej strony). Grafika nie uległa widocznej poprawie, nadal mamy do czynienia z trójwymiarowym środowiskiem (miasto), autami stworzonymi za pomocą sprite’ów oraz widokiem z lotu ptaka. Gustowna muzyka oraz specyficzny klimat gangsterski sprzed trzydziestu lat dodaje dodatkowi do Grand Theft Auto niezwykle specyficznego charakteru. Tryb gry: single / multiplayer   Tryb multiplayer:   sieć lokalna     Ocena czytelników: 6,1 / 10 na podstawie 727 głosów czytelników.
</label>