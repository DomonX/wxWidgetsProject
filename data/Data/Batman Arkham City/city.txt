<img>data\Data\Batman Arkham City\citylogo.png</img>


<label>Batman: Arkham City – komputerowa gra akcji wyprodukowana przez Rocksteady Studios, wydana w listopadzie 2011 roku. Stanowi kontynuację Batman: Arkham Asylum i rozgrywa się na ulicach Gotham City. Batman przemierza ciemne zakamarki mrocznych ulic oraz dachy wieżowców w poszukiwaniu Jokera i jego popleczników wraz z Kobietą-Kot i Robinem. Do antagonistów, oprócz postaci znanych z pierwszej części, dołączyli Harvey „Dwie Twarze” Dent oraz tajemniczy Hugo Strange, który został nowym naczelnikiem Azylu Arkham.

Fabuła
Wątek fabularny Batman: Arkham City rozpoczyna się rok po wydarzeniach przedstawionych w Batman: Arkham Asylum. Quincy Sharp, były zarządca szpitala psychiatrycznego Arkham, po schwytaniu Jokera zyskuje uznanie społeczeństwa i, wykorzystując chwilową popularność, zostaje nowym burmistrzem Gotham City.

Kiedy ani Azyl Arkham, ani więzienie Blackgate nie są w stanie pomieścić przestępców, Quincy Sharp kupuje znaczną część slumsów Gotham City, wynajmuje najemników wojskowych mających strzec tych rejonów i przekształca to miejsce w tak zwane Arkham City. Przeniesieni tam przestępcy są umownie wolni – do momentu, w którym nie spróbują uciec. Nowy burmistrz wybiera Hugo Strange’a na nadzorcę nowej kolonii karnej, jednak wszystko wskazuje na to, że szalony psychiatra ma własne plany związane z tym miejscem.

Batman, sceptycznie nastawiony do całego przedsięwzięcia, monitoruje Arkham City w obawie, że sytuacja może wymknąć się spod kontroli.</label>