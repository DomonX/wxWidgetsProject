<img>data\Data\Metin 2\metinlogo.png</img>


<label>
Metin2 to kolejny przedstawiciel gatunku darmowych gier MMORPG, niewymagających uiszczania comiesięcznego abonamentu.
Metin2 to kolejny przedstawiciel gatunku darmowych gier MMORPG, niewymagających uiszczania comiesięcznego abonamentu. Wydana i utrzymywana przez firmę G4Box (m.in. Dragon Raja) oferuje większość standardowych pomysłów typowych dla przedstawicieli gatunku MMO, uzupełnionych kilkoma oryginalnymi rozwiązaniami, przede wszystkim dopracowanym, mocno zręcznościowym modelem walki, przypominającym trójwymiarowe gry akcji, pokroju Daemon Vector czy Forgotten Realms: Demon Stone. Program osadzono w dosyć typowych dla wschodnich gier RPG realiach fantasy, zręcznie łączących orientalny mistycyzm z fantastycznym światem przedstawionym, pełnym magii i demonów. Przez wiele lat władzę nad rozległym kontynentem sprawowali przedstawiciele wielkiego imperium. Pokojowo nastawieni mieszkańcy żyli w spokoju i harmonii, ciesząc się z opieki mądrych i sprawiedliwych władców. Niestety, czasy prosperity zakończyły się wraz z potężnym deszczem meteorytów, który zbombardował znaczną część planety. Kraina wkrótce zaroiła się od magicznych kamieni kosmicznego pochodzenia (tytułowych Metinów), które mocno skomplikowało życie tubylców. Kłopotliwe monumenty przy zetknięciu z żywymi organizmami przeobrażały je w monstrualne stwory, zaś lokalne powietrze błyskawicznie zostało zatrute nosicielami nieznanej choroby. Tak daleka ingerencja w naturalny porządek imperium nie mogła przejść niezauważona. W bardzo krótkim czasie wielkie państwo straciło terytorialną spójność i rozpadło się na trzy mniejsze królestwa, zaciekle walczące o przetrwanie i traktujące się wzajemnie jak nieprzejednanych wrogów. Był jednak słabe i żyły w ciągłym strachu przed mocą kosmicznych kamieni. Z czasem pojawił się jednak ktoś, kto mógłby stać się zbawicielem narodu – osobnik noszący miano Smoczego Boga (Dragon God), dysponujący potęgą zdolną zneutralizować i pokonać wpływy Metinów. Gracze opowiadają się po jednej z trzech dostępnych stron konfliktu, zwalczają bohaterów odmiennych nacji i starają się zyskać przychylność potężnego bóstwa. Do wyboru mamy w sumie cztery główne klasy postaci. Warrior to silny i twardy wojownik, mogący specjalizować się w ofensywie (Arahan) lub defensywie (Partisan). Assassin jest śmiertelnie szybkim i sprawnym zabójcą, walczącym w zwarciu (Assassin) lub na dystans (Archer). Demoniczny Sura posiada nieprzeciętne umiejętności związane ze swą diabelską dłonią, którą może wykorzystywać zarówno do usprawnienia ataków w walce wręcz (Mirage), jak i zwiększenia potencjału mocy magicznej (Black Magic). Wreszcie, Mage jest klasycznym czarodziejem, dysponującym szeroką paletą zaklęć wspierających (Lighting) i niszczących (Dragon). Co ważne, każda profesja zaawansowana oferuje zupełnie różny zestaw zdolności specjalny, niedostępny dla przedstawicieli innych specjalizacji (nawet w obrębie tej samej klasy głównej, co dwukrotnie zwiększa praktyczną ilość dostępnych typów postaci). Istnieje jedynie osiem skillów głównych, do których dostęp mają wszystkie zawody. Co ciekawe, naszą postać specjalizujemy bardzo wcześnie, bo już po osiągnięciu piątego poziomu doświadczenia. Możemy także określić płeć i wygląd naszego herosa, sami także decydujemy o rozwoju jego parametrów fizycznych (cztery główne współczynniki: wytrzymałość, inteligencja, siła i zręczność). Awanse na kolejne poziomy wiążą się ze zwiększeniem puli punktów umiejętności, które wykorzystujemy na naukę i rozwój dostępnych dla danej specjalizacji zdolności. Rozgrywka polega przede wszystkim na wybijaniu wałęsających się po lokalnym obszarze watah zwierząt i hord potworów. Cechą charakterystyczną Metin2 jest bardzo gęste rozmieszczenie mobów, co związane jest ze sposobem walki. Normalne ataki każdej postaci łączą się bowiem w wielociosowe kombinacje (niczym we wspomnianych wcześniej grach akcji z elementami RPG), dzięki którym możemy zadawać obrażenia wielu przeciwnikom jednocześnie. Pozwala to na znacznie szybszą eliminację stworków i pozytywnie wpływa na dynamikę rozgrywki oraz szybkość rozwoju postaci. Każda klasa posiada własne serie ataków, które sprawdzają się w różnych sytuacjach. Gra nie polega jednak wyłącznie na zabijaniu – NPC mają dla nas sporo różnych zadań do wykonania i nie wszystkie wymagają id bas bezpośredniego angażowania się w walkę. Po osiągnięciu odpowiednio wysokiego poziomu doświadczenia uzyskujemy dostęp do silniejszych i potężniejszych elementów ekwipunku. Z czasem mamy możliwość stworzenia własnej gildii lub dołączenia do już istniejącej. Najlepsze gildie szybko się rozwijają i mogą wykupić na własność kawałek ziemi, na której następnie powstanie majestatyczny dom gildii, będący powodem do chluby i chwały. Pełni on także role użytkowe – można do niego dobudować m.in. ołtarz (zwiększa górną granicę liczby członków) czy piec hutniczy (pozwalający na przetapianie wydobytej przez graczy rudy i innych materiałów rzemieślniczych). Wszystko to robimy oczywiście w celu pokonania pozostałych dwóch nacji i uzyskania supremacji nad zanurzonymi w chaosie terytoriami centralnymi kontynentu. Tryb gry: massive online multiplayer   Tryb multiplayer:   Internet     Ocena czytelników: 6 / 10 na podstawie 6538 głosów czytelników.
</label>