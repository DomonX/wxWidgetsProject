<img>data\Data\Apex\apexlogo.png</img>

<label>Apex Legends – strzelanka pierwszoosobowa z trybem rozgrywki battle royale stworzona przez Respawn Entertainment i wydana przez Electronic Arts 4 lutego 2019 na komputery PC oraz konsole Xbox One i PlayStation 4.

Rozgrywka
Apex Legends to strzelanka z trybem rozgrywki battle royale, której akcja odbywa się trzydzieści lat po wydarzeniach z Titanfall 2.

Apex różni się od innych gier typu battle royale tym, że wprowadza do gry legendarnych bohaterów o wyjątkowych zdolnościach. Każdy z nich może przyjąć rolę ofensywną, defensywną lub wsparcia. Gracze są podzieleni na trzyosobowe składy, z których każdy wybiera legendę. W jednym meczu może uczestniczyć do dwudziestu walczących ze sobą drużyn. Do wyboru jest jedenaście grywalnych postaci.

Gracze zostają umiejscowieni na rozległej mapie. Wszyscy uczestnicy wybierają bohaterów (w drużynie nie może być dwóch takich samych postaci) i miejsce gdzie wylądują. Po wylądowaniu gracz zbiera leżącą na mapie broń, amunicję i pancerze. Na mapie znajduje się strefa bezpieczeństwa – jeśli którykolwiek gracz znajdzie się poza nią, automatycznie traci zdrowie. Strefa bezpieczeństwa cały czas się zmniejsza. Rozgrywka kończy się, gdy na polu bitwy pozostanie tylko jedna drużyna.

Gra pozwala na komunikację głosową z członkami drużyny oraz wysyłanie komend dotyczących elementów na mapie takich jak lokalizacja broni, pozycje wrogów czy też miejsca spotkań. Apex jest grą darmową z wbudowanymi mikropłatnościami, umożliwiającymi zakup bohaterów, nagród bitewnych i nowych komunikatów głosowych.

Odbiór
Apex Legends otrzymał zdecydowanie pozytywny odbiór. 8 godzin po uruchomieniu gry, baza graczy przekroczyła milion. Dzień później było już 2,5 miliona. 3 dni później gra miała już 10 milionów graczy, z milionem aktywnych graczy.

Apex Legends został ogłoszony 4 lutego 2019, EA w poniedziałek przed wydaniem gry, opublikowała, że kwartalne wyniki finansowe, które nie spełniły oczekiwań spowodowały, że wartość spółki spadła o 13% następnego dnia. Lecz ze wzrostem i popularnością gry, analitycy uznali Apex za coś co może konkurować i zdominować Fortnite. 8 lutego EA odnotowało największy wzrost wartości spółki od 2014 roku z powodu nagłego sukcesu Apex.

20 lutego 2019 organizacja ESL ogłosiła rozpoczęcie współpracy z Apex Legends. </label>