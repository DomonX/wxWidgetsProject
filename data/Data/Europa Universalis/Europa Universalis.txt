<img>data\Data\Europa Universalis\europalogo.png</img>


<label>
Czwarta odsłona cieszącego się dużą popularnością cyklu gier strategicznych Europa Universalis. Tytuł wyprodukowany został przez ekipę deweloperską Paradox Development Studio.
a przestrzeni kilkunastu lat seria Europa Universalis doczekała się wiernego grona entuzjastów i jednocześnie miana jednej z najważniejszych w gatunku komputerowych strategii. Ekipa deweloperska firmy Paradox Interactive długo, bo ponad sześć lat kazała czekać na czwartą odsłonę (trzecia część ukazała się na początku 2007 roku), starając się, by trafiła ona w gusta fanów. Wzorem wcześniejszych odsłon cyklu, w Europa Universalis IV gracz wciela się w rolę szarej eminencji, która kieruje rozwojem wybranego kraju na przestrzeni wieków. Tym razem do wyboru jest ponad 250 nacji zamieszkujących praktycznie cały glob. Zależnie od scenariusza długość historycznego okresu gry może wynosić nawet blisko 400 lat (w kampanii głównej).
Zadanie jest o tyle skomplikowane, że w rękach gracza znajduje się całe spektrum spraw związanych z rządzeniem – począwszy od ustroju, poprzez politykę zagraniczną, handel, gospodarkę i strukturę społeczną, a na badaniach naukowych, wojskowości, działaniach militarnych, eksploracji świata i kolonizacji nowych terytoriów skończywszy. W Europa Universalis IV deweloperzy zdecydowali się wzbogacić dobrze znaną fanom mechanikę o nowe elementy. Jedną ze znaczących innowacji stanowi system Monarch Power, w którym osobowość władcy wpływa na możliwość podejmowania działań (przykładowo monarcha o wojowniczym usposobieniu będzie szybciej rozwijał technologie militarne). Spore zmiany wprowadzono również w sferze dyplomacji i handlu. Twórcy gry postarali się o solidne fundamenty historyczne. W EU IV pojawia się 4 tys. nazwisk przywódców państw i cała plejada innych postaci znanych z kart podręczników do historii. Zadbano również o zaakcentowanie najważniejszych wydarzeń w dziejach, które nierzadko mają wpływ na rozgrywkę. Gra oferuje kilka trybów rozgrywki, zarówno dla pojedynczego gracza jak i do zabawy wieloosobowej za pośrednictwem Internetu. W zmaganiach multiplayer uczestniczyć mogą maksymalnie 32 osoby. Zależnie od wybranej opcji możliwa jest kooperacja lub rywalizacja. Europa Universalis IV bazuje na sprawdzonym, choć stale udoskonalanym silniku Clausewitz Engine 2.5, który wcześniej zastosowany został m.in. w grach Victoria II oraz Crusader Kings II. W porównaniu z poprzednią odsłoną cyklu wiele wysiłku włożono w ulepszenie warstwy wizualnej. Trójwymiarowa mapa świata w grze wykonana została z uwzględnieniem przebiegu granic historycznych prowincji, a także z naniesieniem właściwej rzeźby terenu i dynamicznym przedstawieniem zmieniających się pór roku. Tryb gry: single / multiplayer   Tryb multiplayer:   Internet     Liczba graczy: 1-32   Ocena czytelników: 8,4 / 10 na podstawie 3372 głosów czytelników. Oczekiwania czytelników przed premierą: 9.6 / 10 na podstawie 813 głosów czytelników.
</label>