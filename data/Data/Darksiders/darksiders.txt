<img>data\Data\Darksiders\darklogo.png</img>


<label>
Trzecioosobowa gra akcji z elementami RPG, której fabułę zainspirowały wydarzenia opisane w Apokalipsie św. Jana. Tytuł został opracowany przez studio Vigil Games, pod przewodnictwem popularnego autora komiksów, Joe Madureiry.
Darksiders: Wrath of War jest rozbudowaną grą akcji z elementami gatunku cRPG. Jej wykonawcą jest studio Vigil Games założone przez słynnego Joe’go Madureirę – autora tak znanych serii komiksów jak X-men, The Ultimates czy Battle Chasers. Fabuła nawiązuje do treści Apokalipsy św. Jana. Wcielamy się w Wojnę, jednego z zapowiedzianych przez ewangelistę Czterech Jeźdźców. Przybywa on na Ziemię, by dokonać jej zniszczenia, ale okazuje się, że został podstępnie zdradzony. W konsekwencji nasz bohater utracił większość swoich mocy. Jakby tego było mało, staje się celem piekielnych i niebiańskich ataków. Osamotniony Wojna wraca na Ziemię i wyrusza, by odzyskać zdolności, odnaleźć zaginionego rumaka i odkryć tajemnicę zdrady. Akcja dzieje się wprawdzie w niedalekiej przyszłości, ale walczy się klasycznym „slasherowym” arsenałem m.in. mieczem i olbrzymią kosą. Lista jest długa, a dochodzą do niej jeszcze samochody czy jakieś większe przedmioty – heros może je chwycić i rzucić nimi w oponentów. Warto wspomnieć, że autorzy przewidzieli rozliczne ulepszenia. Oprócz standardowych rodzajów broni wraz z postępami stopniowo odzyskujemy dostęp do naszych nadnaturalnych mocy, które bardzo podgrzewają atmosferę. Rozgrywka opiera się na bieganiu po zróżnicowanych lokacjach i pokonywaniu hord przeciwników, przy czym świat ma otwartą formę i można wracać do już raz oczyszczonych terenów. Prawie bez przerwy jesteśmy w wirze walki, ale od czasu do czasu pojawiają się zadania, przy których trzeba wysilić szare komórki. Grafika w Darksiders: Wrath of War utrzymana jest w unikalnym stylu zapewnionym przez Joe’go Madureirę. Tryb gry: single player   Ocena czytelników: 8,8 / 10 na podstawie 3161 głosów czytelników. Oczekiwania czytelników przed premierą: 7,9 / 10 na podstawie 383 głosów czytelników. Cena gry w dniu premiery: 99,99 PLN
</label>