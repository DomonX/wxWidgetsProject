<img>data\Data\Company of Heroes\companylogo.png</img>


<label> Strategia czasu rzeczywistego osadzona w realiach II wojny światowej. Tytuł został opracowany przez kanadyjskie studio Relic Entertainment - znane m.in. z serii Homeworld i Warhammer 40,000: Dawn of War. Company of Heroes jest strategią czasu rzeczywistego, stworzoną przez autorów Warhammer 40,000: Dawn of War i popularnej serii Homeworld. Omawiany produkt nawiązuje do burzliwych lat II Wojny Światowej, ale koncentruje się na działaniach Stanów Zjednoczonych w zachodniej części kontynentu europejskiego. Scenariusz niniejszej pozycji otwiera moment słynnego morsko-powietrznego desantu Aliantów w Normandii, zaciekle bronionej przez okupacyjne wojska III Rzeszy. Kampania dla pojedynczego gracza, niczym wysokiej klasy film fabularny, przedstawia losy dzielnych amerykańskich żołnierzy z tytułowej „Kompanii Bohaterów”. Natomiast tryb multiplayer umożliwia zabawę (sieć lokalna, albo Internet) maksymalnie ośmiu osobom, kontrolującym siły sprzymierzone lub dowodzącym Niemcami. Naturalnie twórcy zaimplementowali mnóstwo autentycznych lokacji, maszyn militarnych itd. Za sprawą graficznego „silnika” o nazwie Essence Engine wirtualna rzeczywistość prezentuje się niezwykle sugestywnie. Trójwymiarowy świat podatny jest na zniszczenia, więc oglądamy np. rozjeżdżanie przez czołgi kamiennych krzyży na cmentarzach, powstawanie lejów po eksplozjach oraz spektakularne walenie się budynków pod wpływem ciężkiego ostrzału. Dodatkowo realistycznie funkcjonująca Sztuczna Inteligencja czyni z towarzyszy broni znakomicie działający zespół, wykorzystujący przeszkody terenowe w charakterze osłon, błyskawicznie reagujący na ruchy przeciwnika etc. Z kolei technologia Havok (vide m.in. Painkiller, Max Payne 2: The Fall of Max Payne i Thief: Deadly Shadows) gwarantuje należyte odzwierciedlenie praw fizyki. Tryb gry: single / multiplayer   Tryb multiplayer:   Internet   / sieć lokalna     Liczba graczy: 1 - 8   Nośnik: 1 DVD Ocena czytelników: 8,6 / 10 na podstawie 6647 głosów czytelników. Oczekiwania czytelników przed premierą: 9.5 / 10 na podstawie 73 głosów czytelników. Cena gry w dniu premiery: 99,90 PLN
</label>