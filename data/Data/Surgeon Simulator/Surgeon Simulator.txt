<img>data\Data\Surgeon Simulator\surgeonlogo.png</img>


<label>
urgeon Simulator 2013 to opracowana przez Bossa Studios zwariowana gra medyczna, w której wcielamy się w nieudolnego pseudo chirurga usiłującego (z marnym skutkiem) przeprowadzić serię transplantacji różnych organów.
Surgeon Simulator 2013 to humorystyczna gra medyczna. Projekt jest komercyjną i znacznie ulepszoną wersją darmowej produkcji pod tym samym tytułem. Obie gry opracował niezależny zespół Bossa Studios. Głównym bohaterem jest Nigel Burke. Nie jest on jeszcze chirurgiem, ale taki „mały” szczegół nie powstrzymuje go przed próbami operowania na żywych ludziach. Tytuł gry jest ironiczny. W rzeczywistości bowiem w Surgeon Simulator 2013 nie uświadczymy jakiegokolwiek realizmu. Zamiast tego całość jest produkcją komediową i zabawa polega głównie na bardzo nieudolnych próbach zoperowania pacjenta, najczęściej kończących się zmasakrowaniem jego ciała. Sercem gry uczyniono system sterowania, który jest wyjątkowo czuły i wymaga kontrolowania każdego palca oddzielnie. Został on tak pomyślany, aby pełne go opanowanie było praktycznie niemożliwe. Prowadzi to do przezabawnych rezultatów, gdy przez przypadek wyrzucamy pacjentowi płuca, łamiemy żebra, a serce ląduje na podłodze Gra oferuje trzy rodzaje wyzwań – transplantacje serca, nerek i mózgu (dwóch ostatnich nie było w darmowym prototypie). Podczas zabawy posługujemy się zarówno narzędziami chirurgicznymi, jak i domowymi (w tym młotkiem). Każda operacja musi zostać przeprowadzona przed upływem limitu czasowego. W porównaniu z darmowym pierwowzorem wprowadzono wiele zmian i ulepszeń. Przerobiono całą oprawę graficzną i rozbudowano mechanizmy rozgrywki. Poza dwoma nowymi typami operacji oraz dodatkowymi lokacjami pojawił się również tryb karetki. W nim musimy operować w pędzącej na sygnale i bujającej się na wszystkie strony karetce, co jeszcze bardziej ułatwia zmasakrowanie pacjenta. Tryb gry: single player   Ocena czytelników: 7,7 / 10 na podstawie 185 głosów czytelników.
</label>