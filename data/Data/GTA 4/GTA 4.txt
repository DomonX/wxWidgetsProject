<img>data\Data\GTA 4\gta4logo.png</img>



<label>
Czwarta część bijącego rekordy popularności cyklu gier akcji. Tytuł wyprodukowany został przez ekipę deweloperską studia Rockstar North pod kierownictwem Chrisa Sawyera.
Grand Theft Auto IV to gra akcji, będąca kolejną odsłoną bestsellerowego i kontrowersyjnego zarazem cyklu, swoimi korzeniami sięgającego 1997 roku. Niniejszy tytuł powstał w dziesiąte urodziny wymienionej serii, ukazującej losy poszczególnych przestępców, którzy zaczynając od zwykłego chłopca na posyłki i speca od brudnej roboty, wspinają się na coraz wyższe pozycje w gangsterskim świecie. Scenariusz owej produkcji został przygotowany przez Dana Housera, który pracował m.in. przy Canis Canem Edit (alias Bully), Manhunt i The Warriors oraz rzecz jasna przyłożył rękę do większości poprzedniczek GTAIV. Fabuła koncentruje się wokół postaci obcokrajowca o nazwisku Niko Bellic. Bohater w wyniku listów otrzymanych od swojego kuzyna postanawia opuścić Europę Wschodnią i przybywa do Stanów Zjednoczonych. Niestety zastana przez niego rzeczywistość daleko odbiega od opisanej w korespondencji emailowej. Roman skłamał, że posiada dwie żony, sporych rozmiarów kolekcję samochodów oraz kilkucyfrowe konto w banku. Co więcej okazuje się, że niesforny krewniak nieustannie wpada w nowe kłopoty, a jego życie wcale nie jest takie kolorowe.
Roman staje się pierwszym zleceniodawcą protagonisty i powoli zapoznaje go z lokalną siatką przestępców. Rzecz jasna w miarę sukcesywnego zaliczania kolejnych etapów zabawy lista potencjalnych pracodawców wydłuża się. Można się z nimi kontaktować zarówno osobiście, jak i za pośrednictwem telefonu komórkowego (za jego pomocą uruchamiamy również tryb multiplayer). Istotne jest, że akcja rozwija się w zależności od podejmowanych decyzji i kolejności wykonywania otrzymanych zadań. Pozwala to graczowi wpływać na bieg aktualnych zdarzeń oraz zachęca go do ponownego rozpoczęcia zabawy. Wykonując konkretną misję należy najpierw przebrnąć przez labirynt poszczególnych ulic, aby dotrzeć do ostatecznego celu, zaznaczonego na mapie miasta. Trasę pokonuje się pieszo, słynnymi żółtymi taksówkami, bądź zdobytym (czyt. skradzionym) pojazdem, wśród których znajdują się m.in. motocykle oraz samochody ciężarowe bądź osobowe. Tradycyjnie w czasie jazdy ma się sposobność słuchania wybranej przez siebie stacji radiowej, emitującej licencjonowane kawałki. Jedną z zaimplementowanych rozgłośni prowadzi Lazlow, znany z wcześniejszych odsłon serii. Po dotarciu na wyznaczone miejsce niejednokrotnie trzeba zmierzyć się z licznymi oponentami – w tym celu można skorzystać z zaoferowanego arsenału broni (m.in. pistolety i różnego rodzaju karabiny). Miejscem rozgrywki uczyniono wirtualne miasto Liberty City, do złudzenia przypominające Nowy Jork i zawierające typowe dla tej metropolii budowle (m.in. Statua Wolności, Most Brooklyński i Empire State Building). Ową lokację podzielono na pięć dzielnic: Broker (Brooklyn), Algonquin (Manhattan), Dukes (Queens), Bohan (Bronx) i Alderney (New Jersey). Wirtualne środowisko zostało całkowicie zurbanizowane, a rozwinięta sieć dróg i nowoczesna architektura, przedstawiona w sposób nadzwyczaj realistyczny, zachęca do ciągłej eksploracji. W przygotowaniu dopracowanej i bogatej w szczegóły oprawy wizualnej developerzy wykorzystali silnik RAGE (Rockstar Advanced Game Engine). Dzięki zastosowaniu owej technologii użytkownik obserwuje niesamowitą grę cieni, refleksy świetlne, dym mieszający się z powietrzem i dopieszczoną animację postaci omijających dziury w chodniku, noszących siatki z zakupami czy siedzących na ławkach. Spore wrażenie robią również wschody i zachody słońca, diametralnie wpływające na wygląd i kolorystykę z reguły szarego miasta. Tryb gry: single / multiplayer   Tryb multiplayer:   Internet   / sieć lokalna     Liczba graczy: 1-32   Ocena czytelników: 8,1 / 10 na podstawie 38181 głosów czytelników. Oczekiwania czytelników przed premierą: 9,1 / 10 na podstawie 7287 głosów czytelników. Cena gry w dniu premiery: 159,90 PLN
</label>
