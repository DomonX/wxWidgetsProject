<img>data\Data\Dead Space\deadspclogo.png</img>


<label>
Utrzymana w konwencji survival horroru gra akcji z widokiem z perspektywy trzeciej osoby (TPP), wyprodukowana przez studio EA Redwood Shores. Fabuła Dead Space osadzona została w odległej przyszłości.
Dead Space to typowy survival horror, czyli gra akcji, w której wszelkie nasze starania podporządkowane są utrzymaniu sterowanej postaci przy życiu. W trakcie rozgrywki wydarzenia obserwujemy z perspektywy trzeciej osoby. Elementem odróżniającym Dead Space od największych hitów tego gatunku (serie Resident Evil, Silent Hill, Alone in the Dark, czy Fatal Frame) jest to, że akcja nie rozgrywa się w czasach nam współczesnych. Mamy tu bowiem do czynienia z klimatami science-fiction. Nie jest to nowy pomysł, aczkolwiek w przeszłości o podobną tematykę zahaczały głównie pojedyncze i niezbyt udane tytuły (jak chociażby Martian Gothic: Unification). Przedstawione w Dead Space wydarzenia opowiadają historię Isaaca Clarke’a i rozgrywają się w bardzo odległej przyszłości. Główny bohater opisywanej gry jest wykwalifikowanym inżynierem. Właściwa zabawa rozpoczyna się niedługo po tym jak Isaac wyrusza do jednego ze statków górniczych z zadaniem zbadania sygnału ratunkowego, który wysłany został z pokładu tejże jednostki Po dotarciu na miejsce główny bohater odkrywa, iż cała załoga została zamordowana, a kontrolę nad ciałami zabitych członków ekipy statku wydobywczego przejęły pasożytnicze istoty, reprezentujące agresywnę rasę Necromorph. Isaac musi więc nie tylko stawić czoła zmutowanym stworom, ale i wyjść cało z opresji, uciekając z opanowanego przez potwory statku. Dead Space w znacznym stopniu wzoruje się na takich kinowych klasykach gatunku, jak Event Horizon, czy Alien, oferując bardzo mroczną atmosferę rozgrywki. Dead Space nie jest bezmyślną strzelaniną, w której zajmowalibyśmy się wyłącznie masową eksterminacją potworów. Tytuł ten w bardzo dużym stopniu nawiązuje do innych reprezentantów omawianego gatunku, próbując przede wszystkim zapewnić odpowiedni nastrój grozy. Istoty, z którymi przychodzi nam walczyć są niezwykle potężne, w rezultacie czego każda taka walka stanowi spore wyzwanie. Równolegle zajmujemy się eksploracją kolejnych pokładów statku, głównie w poszukiwaniu pożytecznych informacji czy przedmiotów, które mogłyby zostać użyte w walce ze zmutowanymi stworami. Z ciekawszych innowacji warto także wspomnieć o dość nietypowych pojedynkach rozgrywanych w stanie zerowej grawitacji. Oprawa wizualna Dead Space prezentuje wysoki poziom wykonania. Najciekawiej zaprojektowano czyhające na nasze życie stwory. Nie zabrakło także futurystycznych elementów wyposażenia. Przeważnie działamy przy bardzo ograniczonym oświetleniu, co dodatkowo przyczynia się do pogłębienia uczucia niepokoju, towarzyszącego dokładnej eksploracji kolejnych pomieszczeń opanowanego przez stwory statku kosmicznego. Tryb gry: single player   Nośnik: 1 DVD Ocena czytelników: 8,4 / 10 na podstawie 6733 głosów czytelników. Oczekiwania czytelników przed premierą: 6,7 / 10 na podstawie 178 głosów czytelników. Cena gry w dniu premiery: 139,90 PLN
</label>