<img>data\Data\Microsoft Flight Simulator\flightlogo.png</img>

<label>
Realistyczny symulator samolotów cywilnych, kontynuujący klasyczną serię giganta z Redmond. Microsoft Flight Simulator wiernie odtwarza bogaty zestaw licencjonowanych maszyn i dużą część Ziemi, korzystając z danych satelitarnych i mocy obliczeniowej sztucznej inteligencji Azure.
Microsoft Flight Simulator to nowa odsłona legendarnego cyklu cywilnych symulatorów lotu. Projekt opracował jeden z zespołów wchodzących w skład grupy Xbox Games Studios. Mechanika Gra jest pierwszą pełnowymiarową odsłoną cyklu od czasu wydanego w 2006 roku Microsoft Flight Simulator X. W przeciwieństwie do uproszczonego Microsoft Flight, otrzymujemy więc potężny symulator, który oferuje zatrzęsienie samolotów i swoim zasięgiem obejmuje dużą część Ziemi. Autorzy położyli nacisk na realizm. Twórcy uzyskali licencje prawdziwych producentów, dzięki czemu wszystkie maszyny zostały drobiazgowo odtworzone, zarówno pod względem wyglądu i funkcjonowania przyrządów pokładowych, jak i ich zachowania w powietrzu. Produkcja wymaga od nas wiele. Gracz musi nauczyć się obsługiwać każdą maszynę osobno, umieć tworzyć plany lotu i je realizować, jak również opanować sposoby na radzenie sobie ze zmiennymi warunkami pogodowymi. Microsoft Flight Simulator oferuje bogatą zawartość. Do wyboru jest wiele maszyn - od lekkich samolotów, aż po szerokokadłubowe odrzutowce. Dostępny jest także obszerny zestaw misji, choć nie zabrakło także opcji swobodnego lotu. Kwestie techniczne Gra posiada imponującą oprawę graficzną. Maszyny odtworzono w najdrobniejszych szczegółach, a lokacje ociekają detalami dzięki wykorzystaniu przy ich tworzeniu zdjęć satelitarnych. Takie rozwiązania mają swoje ograniczenia, na czym zazwyczaj cierpi szczegółowość mapy. Twórcom Microsoft Flight Simulator udało się jednak tego uniknąć dzięki pomocy sztucznej inteligencji Azure, zapewniającej znacznie lepsze rozpoznawanie obiektów i wyższy poziom detali. Tryb gry: single / multiplayer   Tryb multiplayer:   Internet     Oczekiwania czytelników: 8,1 / 10 na podstawie 134 głosów czytelników.
</label>