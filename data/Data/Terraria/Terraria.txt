<img>data\Data\Terraria\terrarialogo.png</img>

<label>
Opracowana przez niezależne studio Re-Logic sandboksowa gra platformowa, określana jako dwuwymiarowa wersja popularnego Minecrafta. Rozgrywka nie ma określonego celu, a zadaniem graczy jest dowolne kształtowanie otaczającego ich, losowo generowanego świata.
Terraria to platformówka 2D, w której gracze mogą do woli kreować otaczający ich świat. Produkcja niezależnego studia Re-Logic bywa nazywana dwuwymiarowym Minecraftem, bo pozwala graczom wpływać na przebieg rozgrywki. W grze przenosimy się do dwuwymiarowej krainy i otrzymujemy kilka podstawowych narzędzi. Od tej chwili jesteśmy zdani na siebie i własną pomysłowość. Podczas zabawy możemy kopać w ziemi i szukać surowców, sadzić rośliny, odkrywać nowe lokacje, walczyć z przeciwnikami, tworzyć obiekty, a także budować własne fortece, czy domy. Ogrom możliwości i zagrożeń sprawia, że każda rozgrywka jest nieco inna, bo kreuje ją sam gracz. Świat Terraria jest tworzony losowo, więc nigdy nie zwiedzamy tych samych lokacji. Prawie wszystkie elementy otoczenia da się zniszczyć lub usunąć – w ten sposób zbieramy materiały potrzebne do budowy oraz kształtujemy krajobraz. Przemierzając okolicę trzeba pamiętać o zapewnieniu sobie odpowiedniej ochrony przed licznymi przeciwnikami. Także w kwestii uzbrojenia wiele zależy od naszej wyobraźni – broń tworzymy samemu, a wybór jest zróżnicowany. W walce z goblinami, czy fruwającymi gałkami ocznymi korzystamy z mieczy, karabinów, granatów i dziesiątek innych pomysłowych gadżetów. Na spotkanie z unikalnym światem Terraria możemy wybrać się w pojedynkę lub w grupie znajomych. Zapraszając inne osoby do zabawy zyskujemy sprzymierzeńców w walce oraz pomocników przy budowaniu twierdz i innych obiektów. To sprawia, że całość nabiera nowego znaczenia i staje się jeszcze ciekawsza. Tryb gry: single / multiplayer   Tryb multiplayer:   Internet     Liczba graczy: 1-8   Ocena czytelników: 8,5 / 10 na podstawie 1739 głosów czytelników.
</label>