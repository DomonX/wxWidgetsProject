<img>data\Data\Outlast\outlastlogo.png</img>


<label>
Przygodowa gra akcji w konwencji survival horroru. Tytuł jest debiutancką produkcją niezależnego studia Red Barrels, utworzonego przez branżowych weteranów: Davida Chateauneufa, Philippe'a Morina i Hugo Dallaire'a.
Outlast to pierwszoosobowy survival horror. Jest to debiutancki projekt zespołu Red Barrels, założonego przez ludzi, którzy pracowali wcześniej nad takimi seriami jak Prince of Persia, Assassin’s Creed, Splinter Cell oraz Uncharted. Akcja toczy w Stanach Zjednoczonych. Fabuła opowiada o losach zakładu dla obłąkanych, zlokalizowanego w stanie Kolorado. Przez długie lata budynek ten stał opuszczony, ale niedawno wykupiła go korporacja Murkoff, która otworzyła w tym miejscu ośrodek badawczy. W Outlast wcielamy się w dziennikarza o imieniu Miles Upshur, który dostaje cynk, że w zakładzie dzieją się dziwne rzeczy. Chcąc odkryć prawdę, włamuje się on do ośrodka i szybko odkrywa, że na miejscu przeprowadzane są nie tylko zakazane eksperymenty medyczne, ale również bluźniercze rytuały. Bez żadnej broni, wyposażony wyłącznie w kamerę i kilka zapasowych baterii, Miles wkracza do budynku, który wita go krwawymi scenami niedawnej masakry. Ktoś – lub coś – zabija pensjonariuszy i personel ośrodka, a jedyni żyjący świadkowie tych przerażających zbrodni są zbyt mocno zaburzeni, by służyć jakąkolwiek pomocą.
Outlast czerpie pełnymi garściami z twórczości Clive’a Barkera i estetyki gore. Pełno w nim brutalności, krwi, wnętrzności, odrąbanych kończyn i poważnie okaleczonych ciał, jednak autorom udało się uniknąć przerysowania tych elementów. Duża w tym zasługa pozostawienia miejsca dla wyobraźni graczy - twórcy często korzystają z niedopowiedzeń, spotęgowanych za pomocą odpowiednio dobranych efektów dźwiękowych oraz mrocznej grafiki. Akcja gry ukazana jest z perspektywy pierwszej osoby. Tytuł łączy typowo przygodówkowe zwiedzanie lokacji i rozwiązywanie zagadek z elementami zręcznościowymi. Sekwencje akcji sprowadzają się głównie do uciekania oraz ukrywania przed nieprzyjaciółmi i w interesie gracza jest unikanie bezpośrednich konfrontacji. Wrogowie są nie tylko bezwzględni, ale również całkiem inteligentni i przeżycie spotkania z nawet jednym z nich wymaga sporo sprytu. Zagadki i zadania logiczne postawione przed graczem polegają głównie na odnajdywaniu przełączników i zaworów, a czasami również kluczy lub magnetycznych kart dostępu do drzwi. Grając w Outlasta, nie można zabłądzić, ponieważ fabuła jest liniowa. Dzięki temu zabiegowi gra nie traci na swojej dynamice. Tryb gry: single player   Ocena czytelników: 8,7 / 10 na podstawie 2564 głosów czytelników. Oczekiwania czytelników przed premierą: 9 / 10 na podstawie 125 głosów czytelników.
</label>