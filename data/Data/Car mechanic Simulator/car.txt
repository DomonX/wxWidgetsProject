<img>data\Data\Car mechanic simulator\carlogo.png</img>

<label>
Trzecia odsłona zapoczątkowanej w 2014 roku serii Car Mechanic Simulator. W produkcji wydanej przez polską firmę PlayWay wcielamy się w mechanika samochodowego, który dba o to, by wypromować siebie i swój warsztat.Na początku 2014 roku ukazała się gra Car Mechanic Simulator 2014 – symulator mechanika samochodowego, który zapoczątkował nową serię firmy PlayWay (wydawca takich tytułów jak The Way i Helicopter: Natural Disasters). Car Mechanic Simulator 2018 to jej trzecia odsłona i pierwsza, która przeznaczona jest nie tylko na PC-ty, ale również na konsole firm Sony i Microsoft. Mechanika Ogólne założenia cyklu nie zmieniły się, więc cały czas jest to produkcja, w której staramy się naprawiać rozmaite pojazdy (tym razem otrzymaliśmy ponad czterdzieści maszyn). W tym celu musimy sprawdzać i wymieniać szereg części, z których zbudowane są poszczególne auta. Wszystko po to, by zdobyć rozgłos i przyciągnąć kolejnych klientów z popsutymi samochodami. Kup najtaniej Car Mechanic Simulator 2018 (PC) 27,99 zł3kropki.pl24h 46,21 złallegraj24h 62,00 złMorele.net 68,90 złG4L.pl 71,99 złsklep GOL Zobacz Wszystkie Oferty (9) Rozgrywka w Car Mechanic Simulator 2018 na PC, PS4 itd. przebiega w kilku etapach. Na początku przyjmujemy zlecenie na naprawę. Następnie podchodzimy do maszyny znajdującej się w warsztacie i sprawdzamy co się dzieje. Jeśli problem może występować np. w silniku, to otwieramy maskę i rozkręcamy motor, szukając usterki. Po jej wykryciu trzeba wymienić zepsutą część, korzystając z rozmaitych narzędzi. Nie do wszystkich mamy dostęp od razu, gdyż niektóre rzeczy zdobywamy dopiero po osiągnięciu wyższego poziomu warsztatu. Oczywiście musimy też znaleźć potrzebny element, który z pewnością znajduje się gdzieś w magazynie. Oprócz tego gra umożliwia malowanie pojazdów czy testowanie ich na torze wyścigowym. W porównaniu do poprzedniej odsłony cyklu deweloperzy postarali się o kilka nowości. W Car Mechanic Simulator 2018 możemy m. in. oddzielić opony od felg, dokonać remontu silnika za pomocą specjalnego podnośnika, skorzystać z nowej trasy rajdowej czy też wymienić praktycznie wszystkie elementy wnętrza pojazdu. Tytuł reprezentuje gatunek symulatorów, ale rozgrywka jest dość przystępna także dla osób nieznających się na naprawianiu pojazdów. Interesujące nas elementy samochodów otaczane są kolorową obwódką, na ekranie pojawiają się instrukcje prezentujące to, co można w danej chwili zrobić. Kwestie techniczne Car Mechanic Simulator 2018 to ładnie wyglądająca produkcja, która w wersji na platformę PC, PS4 itd. przykuwa wzrok przede wszystkim dokładnie odwzorowanymi modelami samochodów. Otoczenie, po którym się poruszamy nie zachwyca – w końcu to zwykły warsztat samochodowy – ale zostało porządnie wykonane. Całość ociera się momentami o fotorealizm. Inne W Polsce gra była promowana przez Adama Klimka – słynnego mechanika samochodowego, znanego m.in. z programu telewizyjnego Samochód marzeń - kup i zrób. Ponadto w wybranych sklepach pojawiła się edycja specjalna zawierająca kamizelkę odblaskową. Tryb gry: single player   Ocena czytelników: 7,5 / 10 na podstawie 341 głosów czytelników. Oczekiwania czytelników przed premierą: 8,5 / 10 na podstawie 504 głosów czytelników. Cena gry w dniu premiery: 69,90 PLN
</label>