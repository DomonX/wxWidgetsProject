<img>data\Data\Euro Truck Simulator 2\eurotrucklogo.png</img>

<label>
Sequel cieszącego się dużą popularnością symulatora jazdy ciężarówkami. Podobnie jak pierwowzór z 2008 roku, grę przygotowało czeskie studio SCS Software. Euro Truck Simulator 2 pozwala wcielić się w rolę kierowcy ciężarówki i zarazem właściciela firmy transportowej.
uro Truck Simulator 2 to druga odsłona symulatora od SCS Software, w którym zasiadamy za sterami potężnych samochodów ciężarowych. Tytuł wprowadza szereg usprawnień w stosunku do poprzedniczki, które miały za zadanie urealnić rozgrywkę. Dla fanów tego typu pozycji cenną informacją powinien być fakt, że za grę odpowiadają między innymi ludzie pracujący wcześniej nad Hard Truck 18 Wheels of Steel – inną produkcją o tej tematyce. Autorzy projektując swoje dzieło skupili się przede wszystkim na dostosowaniu go do gustu europejskich odbiorców. Dzięki temu po raz drugi zwiedzamy tysiące kilometrów dróg ciągnących się przez Stary Kontynent, trafiając do wielu znanych miast. Rozgrywka tradycyjnie polega na dowiezieniu wyznaczonego ładunku we wskazane miejsce, robiąc to najlepiej w jak najkrótszym czasie, popisując się po drodze sztuką umiejętnego prowadzenia ciężarówki.
Twórcy zadbali o licencje znanych marek, dzięki czemu pokierujemy pojazdami takich producentów jak Mercedes, Scania i wielu innych. Poszczególne ciężarówki przypominają zatem swoje rzeczywiste odpowiedniki. Bez problemu możemy także modyfikować ich wygląd. Pojawiła się bowiem możliwość aplikowania nowych halogenów i innych dodatków, a także zmiany malowania. Deweloper postawił na symulacyjne podejście do tematu, co daje się odczuć choćby za sprawą modelu jazdy. Dla miłośników tematu największą gratką pozostaje sterowanie przy użyciu widoku z kabiny, kiedy to można się najbardziej wczuć w swoją rolę. Twórcom udało się także przystosować sterowanie ciężarówką do układu przycisków na padzie, dzięki czemu gra staje się przystępna również dla graczy korzystających z tego typu kontrolerów. Istotnych zmian doczekała się oprawa graficzna działająca na zupełnie nowym silniku. Uwagę zwraca przede wszystkim dużo większa mapa, na której znajduje się więcej miast do zwiedzania. Autorzy postarali się o odwzorowanie najważniejszych elementów poszczególnych metropolii, dzięki czemu pewne miejsca możemy rozpoznać na pierwszy rzut oka. Poprawiona została także warstwa techniczna – ulepszono cieniowanie i dodano efekty HDR, których zabrakło w poprzedniej części. Całość została zoptymalizowana w taki sposób, aby gra działała także na nieco słabszych komputerach, choć wiąże się to z obniżeniem detali graficznych. Tryb gry: single player   Nośnik: 1 DVD Ocena czytelników: 8,8 / 10 na podstawie 6344 głosów czytelników. Oczekiwania czytelników przed premierą: 9.1 / 10 na podstawie 5668 głosów czytelników. Cena gry w dniu premiery: 69,90 PLN
</label>