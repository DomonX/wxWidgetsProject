<img>data\Data\Deponia\deponialogo.png</img>


<label>
Humorystyczna gra przygodowa z klasycznym interfejsem point-and-click, opracowana przez specjalizujące się w tym gatunku studio Daedalic Entertainment.
Deponia to humorystyczna przygodówka z klasycznym interfejsem point-and-clik. Za jej powstanie odpowiada niemieckie studio deweloperskie Daedelic Entertainment, specjalizujące się głównie właśnie w grach przygodowych. Fabułę gry scharakteryzować można jako jedną wielką komedię pomyłek i najbardziej nieprawdopodobną historię miłosną, jaka miała miejsce kiedykolwiek w grach komputerowych. Przygodówka ta skierowana jest do wszystkich miłośników stylu Douglasa Adamsa (Autostopem przez Galaktykę), Therry’ego Pratchetta (cykl Świat Dysku) oraz Matta Groeninga (Simpsonowie), tak więc podczas zabawy uśmiech na twarzach graczy powinien pojawiać się dość często. Tytułowa Deponia to planeta pokryta mnóstwem śmieci. Wśród jej mieszkańców sielski żywot prowadzi główny bohater opowieści – niejaki Rufus, wyjątkowy choleryk i samolub. Co więcej, nie należy on do miłych ludzi, a jego jedynym marzeniem jest bogactwo i dostatnie życie gdzieś wysoko, w latającym mieście nad powierzchnią znienawidzonej planety. Gdy pewnego dnia z jednego z tych miast spada piękna Goal, rozpoczyna się przygoda, która szybko okaże się czymś więcej, niż tylko misją odprowadzenia niewiasty do domu. Wśród innych gier swojego gatunku wydanych na komputerach PC, Deponia wyróżnia się bardzo ładną, ręcznie rysowaną grafiką. Twórcy przygotowali szereg lokacji, swoim wyglądem dopasowanych do całości koncepcji pokręconego świata, takich jak zaimprowizowana wioska pośrodku ogromnego stosu śmieci, „pływający” czarny rynek czy podniebne koleje planetarne. Tryb gry: single player   Ocena czytelników: 8,6 / 10 na podstawie 400 głosów czytelników. Oczekiwania czytelników przed premierą: 8,7 / 10 na podstawie 17 głosów czytelników. Cena gry w dniu premiery: 59,99 PLN
</label>