<img>data\Data\Tibia\tibialogo.png</img>

<label>
Tibia gra MMORPG, w której eksplorując tytułową krainę w poszukiwaniu skarbów oraz walcząc z potworami, rozwijamy cechy i umiejętności stworzonego przez nas bohatera. Gra charakteryzuje się oldskulową oprawą graficzną i całkowitym brakiem dźwięku.
Kultowa gra zaliczana do gatunku MMORPG. Jej akcja toczy się w tytułowej krainie Tibia, a celem zabawy jest rozwijanie umiejętności stworzonego przez siebie bohatera. Można tego dokonać na wiele rozmaitych sposobów, gdyż gra pozwala na pełną swobodę przemieszczania się po świecie i podejmowania rozmaitych działań. Większość czasu spędzamy więc na eksploracji uniwersum gry i poszukiwaniu ukrytych na mapie skarbów. Podczas podróży będziemy musieli stawić czoła różnej maści potworom, takim jak orki, smoki czy demony – a także innym, wrogo nastawionym graczom. Służy temu całkiem pokaźny arsenał, od oręża białego do broni magicznej i zaklęć. Przedmioty zdobyte w walce lub jako nagrodę za wykonywanie questów, możemy wykorzystać do rozwoju naszej postaci bądź zamienić na cenną gotówkę. Gracze, którzy osiągnęli ósmy poziom doświadczenia mogą wybrać jedną z czterech dostępnych profesji: rycerza, druida, maga bądź paladyna – dzięki którym nasza postać będzie dalej rozwijać się w wybranym przez nas kierunku. Duży nacisk w grze położono na rozwój społeczności graczy. Interakcja między nimi realizowana jest poprzez rozmowy, handel, wspólne wyprawy bojowe oraz przynależność do gildii. Bardziej doświadczeni gracze mogą też pomagać początkującym, dzięki specjalnemu systemowi podpowiedzi. Na większości serwerów możliwa jest również walka między postaciami w trybie PvP. Dodatkowo twórcy gry od czasu do czasu raczą graczy rozmaitymi wydarzeniami specjalnymi, jak np. niespodziewanym atakiem hord potworów na miasto. Pod względem oprawy Tibię od samego początku charakteryzuje old-schoolowa, oparta na bitmapach grafika 2D oraz brak jakichkolwiek dźwięków. Uczestnictwo w grze jest całkowicie bezpłatne, jednak wydawca gry – firma CipSoft GmbH oferuje możliwość wykupienia konta premium, dającego posiadaczom szereg dodatkowych możliwości i bonusów. Nie da się ukryć, że Tibia to gra na swój sposób legendarna i budząca skrajne uczucia – od uwielbienia do nienawiści. Chwalona za pomysł i grywalność a jednocześnie ganiona za oszczędną oprawę i brak konkretnej fabuły, na przestrzeni lat stała się przedmiotem wielu fanowskich modyfikacji, z których najpopularniejsze przenosiły graczy np. do uniwersum słynnego anime Dragon Ball. Tibia była też tematem wielu kontrowersji i sporów, dotyczących uzależnienia od Internetu i gier sieciowych. To wszystko jednak nie zaszkodziło produkcji Niemców, a jedynie wzmogło jej niesamowitą popularność. Tryb gry: massive online multiplayer   Tryb multiplayer:   Internet     Ocena czytelników: 4,8 / 10 na podstawie 5817 głosów czytelników.
</label>