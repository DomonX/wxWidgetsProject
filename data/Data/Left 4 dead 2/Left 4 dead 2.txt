<img>data\Data\Left 4 dead 2\leftlogo.png</img>


<label>
Kontynuacja przebojowej, kooperacyjnej strzelanki firmy Valve z 2008 roku, w której wcielając się w jednego z czterech zupełnie nowych bohaterów, ponownie stawiamy czoła zastępom zarażonych mutantów, odwiedzając niedostępne wcześniej lokacje w południowo-wschodnich stanach USA.
Left 4 Dead 2 to kontynuacja wielkiego hitu 2008 roku, w którym wcielając się w jednego z czterech śmiałków podejmowaliśmy się walki z hordą zombiaków. Dwójka kontynuuje owe wydarzenia, prezentując portrety nowych bohaterów. Dzieło zostało oczywiście opracowane przez firmę Valve South. Fabuła Left 4 Dead 2 osadzona została tuż po wydarzeniach z jedynki. Wspólnie z nowymi ocalonymi próbujemy przeżyć natarcia zombiaków w południowo-wschodnich stanach USA. Zwiedzamy nie tylko piękne obszary Georgii, ale również francuską dzielnicę Nowego Orleanu. Jedną z największym innowacji względem jedynki jest udostępnienie graczom różnych rodzajów broni do walki w zwarciu. Wrogów pozbywamy się zatem nie tylko przy pomocy karabinów i pistoletów, ale również za sprawą m.in. piły łańcuchowej, patelni, siekiery oraz kija baseballowego. Fakt ten wzbogaca niezwykle intensywną mechanikę rozgrywki, wprowadzając do niej wiele nowych rozwiązań zespołowej walki o przetrwanie. W Left 4 Dead 2 zastosowanie znalazła również nowa wersja AI Directora, systemu odpowiedzialnego w części pierwszej m.in. za wybór kierunku napływu nowych przeciwników, miejsca ich pojawiania się itp. Dzięki niemu każda rozgrywka wyglądała nieco inaczej. W odsłonie drugiej autorzy z Valve South postanowili pójść jeszcze dalej. AI Director 2.0 pozwala nie tylko na implementację zmiennych warunków atmosferycznych, ale także wpływa na kształt map. Otóż, w trakcie ponownej rozgrywki niektóre przejścia mogą być zablokowane (np. przez przewrócony autobus), co wymusza na graczach skorzystanie z innych przejść. W Left 4 Dead 2 wcielamy się w jednego z czterech nowych bohaterów (Nicka, Rochelle, Coacha lub Ellisa) i podejmujemy walkę z zombiakami oraz innymi nieumarłymi (w tym nowymi bossami). W eksterminacji napływającego mięsa armatniego pomogają nam niedostępne wcześniej rodzaje broni, w tym wymienione już środki do walki w zwarciu, a także przedmioty specjalne. Left 4 Dead 2 jest grą o wiele większą niż jedynka. Produkcja oferuje nam nie tylko więcej kampanii dla trybu kooperacji, ale również scenariuszy w opcji Versus. Fani znajdą tu także wiele nowych mapek do Survivala. Miłośnicy rankingów otrzymali rozbudowany system statystyk, zestawienia najlepszych graczy, a także system nagród oparty oczywiście na zdobywaniu Osiągnięć. Tryb gry: single / multiplayer   Tryb multiplayer:   Internet   / sieć lokalna     Liczba graczy: 1-8   Nośnik: 1 DVD Ocena czytelników: 8,5 / 10 na podstawie 3741 głosów czytelników. Oczekiwania czytelników przed premierą: 4,4 / 10 na podstawie 492 głosów czytelników. Cena gry w dniu premiery: 139,90 PLN
</label>