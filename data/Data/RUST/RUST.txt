<img>data\Data\RUST\rustlogo.png</img>


<label>
Sandboksowy survival przygotowany przez twórcę jednej z najpopularniejszych modyfikacji silnika Source - Garry’ego Newmana i ekipę studia Facepunch. Uniwersum gry czerpie inspiracje z takich tytułów, jak DayZ czy S.T.A.L.K.E.R.
Rust to sandboksowy survival z widokiem z perspektywy pierwszoosobowej, czerpiący inspiracje z takich tytułów jak Minecraft, DayZ czy S.T.A.L.K.E.R. Za jego powstanie odpowiedzialne jest niezależne studio Facepunch oraz jego założyciel Garry Newman, znany społeczności graczy jako autor aplikacji Garry’s Mod – jednej z najbardziej dochodowych i najpopularniejszych modyfikacji silnika Source. Gra charakteryzuje się rozległym, otwartym światem, w którym walczymy o przetrwanie. Naszym głównym wrogiem jest jednak nie tylko głód i niska temperatura, lecz także inni gracze i postaci niezależne, których celem jest jak najszybsze odesłanie nas na tamten świat. Rozgrywkę rozpoczynamy pojawiając się w losowym miejscu świata, wyposażeni jedynie w kamień i kilka bandaży. W pierwszej kolejności będziemy musieli zadbać o jakieś bezpieczne schronienie. Dzięki wspomnianemu kamieniowi pozyskamy niezbędne nam drewno, które posłuży do zbudowania domu i rozpalenia w nim ogniska, będącego źródłem ciepła i światła.
Stworzona na silniku Unity grafika budzi skojarzenia z DayZ i serią S.T.A.L.K.E.R, zresztą do tych inspiracji przyznają się sami autorzy gry. Pod względem mechaniki, otwartości świata i systemu rzemiosła tytuł ten czerpie jednak pełnymi garściami z Minecrafta. Kiedy poczujemy głód, będziemy musieli zapolować na żyjące w naszej krainie zwierzęta. W niskiej temperaturze przyda nam się odpowiednia odzież, możemy jednak również rozpalić ognisko i ogrzać się w jego cieple. Kiedy natomiast zdarzy nam się ucierpieć w starciu z przeciwnikiem, konieczne będzie przygotowanie bandaży, które zatamują krwawienie. Rozgrywkę w Rust prowadzić możemy oczywiście również w pojedynkę, koncentrując się na czysto sandboksowym aspekcie gry. Cała zabawa nabiera jednak innego wymiaru w trybie multiplayer, kiedy na jednej mapie spotykają się ze sobą dziesiątki graczy, a każdy z nich posiada swoje własne cele, motywy i ma inne podejście do gry. Ambicją Garry’ego Newmana było dać graczom pełną swobodę i nie narzucać żadnych określonych typów zachowań. Niezależnie więc od tego, czy gracze postanowią ze sobą walczyć czy współpracować – będzie to zawsze ich świadomy wybór. W każdej chwili będą oni mogli zabić czyjąś postać i zabrać zgromadzone przez nią wyposażenie. Jednak ci, którzy zamiast walki preferują rozwiązania pokojowe, mogą połączyć siły i wspólnie z innymi graczami zbudować osadę, a jej mieszkańców ubrać np. w jednolite, wyróżniające ich stroje. Stworzone przez nas miasto można obwarować różnego rodzaju pułapkami i alarmami, a także opatrzyć odpowiednimi tabliczkami, ostrzegającymi niepożądanych przybyszy. Tryb gry: massive online multiplayer   Tryb multiplayer:   Internet     Ocena czytelników: 8,4 / 10 na podstawie 257 głosów czytelników. Oczekiwania czytelników przed premierą: 8,9 / 10 na podstawie 755 głosów czytelników.
</label>