<img>data\Data\Minecraft\minecraftlogo.png</img>


<label>
Wymykająca się próbom ścisłej klasyfikacji gatunkowej sandboksowa gra niezależnego studia Mojang AB. Minecraft zaprojektowano z myślą o kreatywności graczy, którzy mogą niemal dowolnie zmieniać zbudowany z voxeli (sześciennych bloków) wirtualny świat.
Minecraft na PC, X360 itd. to przebojowa produkcja niezależnego studia Mojang Specifications. Gracze wcielają się w górnika, który wpierw pozyskuje duże przypominające cegły bloki, a potem tworzy z nich różnego rodzaju konstrukcje. Mechanika Cała gra to w gruncie rzeczy jedna wielka piaskownica, nieograniczająca w żaden sposób swobody gracza. Zostajemy wrzuceni do wygenerowanego proceduralnie świata zbudowanego w całości z trójwymiarowych bloków. Bawiąc się w górnika uzyskujemy materiały, z których potem produkujemy wszystko, co tylko sobie wymarzymy – broń, narzędzia czy budynki. Świat Minecrafta zbudowany jest jedynie z takich właśnie bloków i w grze znajdziemy pięćdziesiąt pięć różnych ich rodzajów, każdy posiadający własne cechy i nadający się do różnych celów. Gra oferuje zabawę w trybie klasycznym, w którym możemy bez żadnego stresu tworzyć kolejne konstrukcje oraz tryb Survival. W tym drugim gracze mogą czuć się bezpiecznie jedynie podczas dnia. Gdy natomiast zapada noc pojawiają się potwory, a ich jedynym celem jest pozbawienie nas życia i tylko odpowiednie przygotowanie w czasie dnia może nas ocalić przed śmiercią. Nasze działania mogą sięgać tak daleko, jak tylko zechcemy, ponieważ świat gry jest nieograniczony i generuje się automatycznie wraz z odkrywaniem nowych obszarów. Dodatkowo, twórcy zadbali o udostępnienie trybu multiplayer, w którym wznosimy konstrukcje we współpracy z innymi graczami. Kwestie techniczne Grafika Minecrafta utrzymana jest w stylistyce retro. Całość gry stworzona została w pełnym trójwymiarze, a każdy element świata zbudowany jest z dużych bloków wokseli, czyli swoistych odpowiedników pikseli w grafice dwuwymiarowej. Tryb gry: single / multiplayer   Ocena czytelników: 7,5 / 10 na podstawie 11229 głosów czytelników. Oczekiwania czytelników przed premierą: 8,3 / 10 na podstawie 4803 głosów czytelników.
</label>