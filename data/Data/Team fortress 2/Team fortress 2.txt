<img>data\Data\Team fortfess 2\teamlogo.png</img>

<label>
Kontynuacja popularnej sieciowej strzelaniny FPP z elementami strategii, będącej rozwinięciem freeware’owej modyfikacji legendarnego Quake’a z 1996 roku.
Team Fortress 2, dzieło programistów ze studia Valve Corporation można scharakteryzować jako przeznaczoną do gry wieloosobowej, posiadającą akcenty strategiczne, zorientowaną na współpracę zespołową, strzelankę, w której poczynania postaci oglądamy z perspektywy pierwszej osoby. Sami autorzy nazywają swe dzieło „najlepiej wyglądającą i najbardziej grywalną, grą wieloosobową”. Rozgrywka polega na wykonywaniu szeregu misji, w czym usilnie przeszkadza nam konkurencyjna ekipa. Nowy tytuł w niektórych elementach przypomina oryginalny Team Fortress. Mam tu na myśli, przede wszystkim, prowadzenie do boju drużyny, składającej się z zestawu żołnierzy, dysponujących unikalnymi zdolnościami. Niezależnie od tego jaką misję przyjdzie nam wykonać podstawowe znaczenie ma perfekcyjna współpraca między żołnierzami i jak najlepsze wykorzystanie ich zdolności. Dostępnych klas jest dziewięć, wszystkie znane z poprzedniej części: Heavy, Spy, Scout, Demolitions, Engineer, Medic, Sniper, Soldier i Pyro. Każdy znajdzie coś dla siebie. Wielbiciele herosów w stylu Rambo wybiorą Heavy lub Soldiera, zwolennicy bardziej subtelnych akcji zdecydują się pewnie na Scouta lub Snipera, z kolei osobnicy preferujący działania w drugiej linii mogą wcielić się w rolę Medica i Engineera. Autorzy starali się uniknąć sytuacji w której jedna z klas jest zdecydowanie lepsza od reszty, dlatego też zadbali, by zalety uzupełniały się z wadami. I tak, posiadający olbrzymią siłę ognia Heavy, jest powolny, z kolei poruszający się szybko Scout, odznacza się znikomą odpornością na ataki wroga. I to właśnie znalezienie sposobu na, najbardziej efektywne, wykorzystanie silnych stron naszych bohaterów jest kluczem do sukcesu. Elementem który, w największej mierze, zaskoczy graczy, jest z pewnością zastosowane przez twórców gry rozwiązanie graficzne. Team Fortress 2 w niczym nie przypomina najnowszych tytułów, z reguły dążących do jak najwierniejszego odzwierciedlenia rzeczywistości. Tym razem autorzy zdecydowali się skorzystać z rozwiązania, przypominającego komiks lub film rysunkowy. Mamy do czynienia z nowym systemem pokazywania efektów świetlnych, a także unikalnym sposobem animacji postaci – pełne 3D ale z bardzo małą ilością detali. Dzięki temu żołnierze wyglądają jak krzyżówki bohaterów komiksów i figurek kolekcjonerskich. Co więcej, herosi pokazywani są w sposób zdecydowanie przerysowany: posiadają sumiaste wąsy, nadmiernie rozbudowane ramiona (symbolizujące siłę), chorobliwie wychudzone sylwetki (by łatwiej się ukrywać) itd. Tryb gry: multiplayer   Tryb multiplayer:   Internet   / sieć lokalna     Liczba graczy: max 32   Nośnik: 1 DVD Ocena czytelników: 8,7 / 10 na podstawie 2684 głosów czytelników. Oczekiwania czytelników przed premierą: 7.8 / 10 na podstawie 10 głosów czytelników. Cena gry w dniu premiery: 79,90 PLN
</label>