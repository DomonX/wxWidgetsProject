<img>data\Data\Call of Duty Black ops 4\blackops4logo.png</img>


<label>Black Ops IIII to tytuł kolejnej odsłony cyklu Call of Duty, a zarazem czwartej części podserii Black Ops. Podobnie jak poprzednie gry spod tego szyldu, tytuł został opracowany przez studio Treyarch; pecetowa wersja gry powstała natomiast we współpracy z ekipą Beenox Software. Owa strzelanka pojawiła się na PC i konsolach ósmej generacji, a jej wydaniem zajęła się firma Activision-Blizzard. Fabuła Akcja Call of Duty: Black Ops IIII toczy się pomiędzy wydarzeniami przedstawionymi w Call of Duty: Black Ops II a fabułą Call of Duty: Black Ops III. W przeciwieństwie do poprzedniczek produkcja nie posiada klasycznej kampanii dla pojedynczego gracza – zamiast tego autorzy zdecydowali się opowiedzieć historie związane z poszczególnymi Specjalistami, które poznajemy w trakcie poszczególnych misji treningowych w trybie Sztab. Wszystkich bohaterów łączy też wątek główny, bo zostali wynajęci przez Savannę Mason – wnuczkę Aleksa Masona. Szkolenie przeprowadza zaś klnący jak szewc hologram Franka Woodsa. Kup najtaniej Call of Duty: Black Ops IIII (PC) PC PS4 XONE 191,90 zł3kropki.pl 193,50 złallegraj24h 197,00 złeGAMEZONE.PL24h 201,90 złsklep GOL 205,90 złmuve.pl Zobacz Wszystkie Oferty (7) Mechanika W Call of Duty: Black Ops IIII akcję obserwujemy z perspektywy pierwszej osoby (FPP). Tytuł wprowadza szereg zmian w mechanice rozgrywki, z których najważniejszą jest rezygnacja z automatycznej regeneracji zdrowia; zamiast tego autorzy pozwalają graczom leczyć się w dogodnych dla siebie momentach. Żołnierze są też bardziej krzepcy, bo każdy z nich posiada 150 punktów życia zamiast standardowej setki. Poza tym deweloperzy zrezygnowali ze wspomaganych skoków i biegania po ścianach, a broń nigdy nie jest opuszczana (strzelać można nawet w trakcie wspinaczki po elementach otoczenia czy korzystania z wyrzutni kotwiczek). W trakcie zabawy w trybie multiplayer wcielamy się w specjalistów, z których każdy dysponuje indywidualnym zestawem zdolności bojowych, a także mocnych i słabych stron; ich umiejętne wykorzystanie stanowi klucz do zwycięstwa. Na przykład specjalnością Recona jest tak zwana świadomość sytuacyjna, czyli wszystko to, co widzimy i słyszymy podczas walki oraz to, co widzimy na minimapie pokrytej mgłą wojny; tę ostatnią Recon potrafi rozwiać przy pomocy specjalnego sensora, wskazując sprzymierzeńcom pozycje wrogów. Ajax dysponuje natomiast tarczą balistyczną z wbudowanym pistoletem maszynowym oraz granatem 9-bang – idealnymi narzędziami do frontalnego szturmu na pozycję wroga. Podczas zmagań korzystamy z rozbudowanego arsenału; każda broń posiada własny zestaw dodatków, wśród których prym wiodą tak zwane moduły operatora – specjalne elementy, których działanie zależy od specjalizacji użytkownika. Tryby gry Filarem Call of Duty: Black Ops IIII jest tryb multiplayer, w którym główny nacisk jest kładziony nie na indywidualne starcia, lecz na drużynową zabawę. W tej odsłonie zdecydowano się na 6 klasycznych trybów (Free for All, Team Deathmatch, Kill Confirmed, Domination, Hardpoint, Search and Destroy) oraz dwie nowości – Control i Heist. Poza tym na potrzeby gry autorzy przygotowali moduł oparty na zasadach battle royale, ochrzczony mianem Blackout. Trafiamy w nim na rozległą mapę (zajmującą obszar 1500 razy większy od kultowego Nuketown), na której znalazły się elementy zaczerpnięte z najbardziej rozpoznawalnych lokacji z serii. Poruszamy się po niej tak na piechotę, jak i za sterami pojazdów oraz maszyn (lądowych, powietrznych i wodnych), a podczas rozgrywki wcielamy się w klasyczne postacie z poprzednich odsłon cyklu; zwycięstwo przypada natomiast temu, kto zdoła utrzymać się przy życiu jako ostatni. Ostatnią składową opisywanej gry jest tryb Zombie, dający początek nowej historii. W trakcie zabawy przejmujemy kontrolę nad dziewięciorgiem bohaterów stawiających czoła złowrogiemu, starożytnemu zakonowi. Warto odnotować, że z żywymi trupami można się mierzyć tak wraz z innymi graczami, jak i w towarzystwie kompanów kontrolowanych przez sztuczną inteligencję (tak zwanych botów). Kwestie techniczne Call of Duty: Black Ops IIII wykorzystuje podrasowany engine, który napędzał wcześniejsze części serii. Pecetowa wersja gry działa w rozdzielczości 4K i wykorzystuje ultrapanoramiczne wyświetlacze, a została zintegrowana z usługą Battle.net. Tryb gry: single / multiplayer   Tryb multiplayer:   Internet     Liczba graczy: 1-88   Ocena czytelników: 3,7 / 10 na podstawie 1250 głosów czytelników. Oczekiwania czytelników przed premierą: 4 / 10 na podstawie 823 głosów czytelników. Cena gry w dniu premiery: 234,90 PLN
</label>