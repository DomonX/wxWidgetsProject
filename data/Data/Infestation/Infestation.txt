<img>data\Data\Infestation\infestationlogo.png</img>

<label>
Opracowana przez debiutujące studio Hammerhead Interactive postapokaliptyczna gra MMO z elementami survival horroru. Produkcja znana była pierwotnie jako WarZ, lecz w wyniku konfliktu z twórcami DayZ tytuł został zmieniony na Infestation: Survivor Stories.
War Z to gra MMO z elementami survival horroru, będąca debiutanckim projektem studia Hammerpoint Interactive. Twórcy tytułu nie ukrywają, że przy projektowaniu produkcji inspirowali się przede wszystkim modyfikacją do gry ArmA II, noszącą tytuł DayZ. Inspiracja związana jest przede wszystkim z nastrojem osamotnienia, towarzyszącym graczowi w podczas przemierzania świata. Akcja War Z rozgrywa się pięć lat po wybuchu zarazy, w trakcie której większość ludzkiej populacji została zmieniona w zombie lub zabita przez żywe trupy. Po pewnym czasie odkryto nowy, specyficzny gatunek nieumarłego, którego komórki macierzyste mogą zostać użyte do stworzenia specjalnych szczepionek, przeciwdziałających niebezpiecznemu wirusowi. Od tej pory ludzie polują na ten gatunek zombie, by sprzedać jego komórki i uratować się od zarazy zmieniającej ich w żywe trupy. Przed rozpoczęciem zabawy tworzymy ocalałego, w którego będziemy się wcielać. Po przeniesieniu się do świata War Z gracz może zwiedzać okoliczny teren w poszukiwaniu rzadkich przedmiotów, broni, amunicji, jedzenia czy lekarstw. Postać odczuwa głód i pragnienie, więc posiadanie odpowiednich zapasów jest konieczne do przetrwania na pustkowi. Lekarstwa, w tym szczepionki przeciwko roznoszonej przez zombie zarazie również są bardzo przydatne, ponieważ pozwalają na uleczenie ran i zabezpieczenie się przed przemianą w zombie po ugryzieniu przez żywego trupa. W czasie rozgrywki można natknąć się na specjalne misje, najczęściej w stylu „zabij określoną liczbę zombie”, „znajdź konkretny przedmiot” czy „otwórz sejf w bazie wojskowej”, za które otrzymujemy odpowiednią nagrodę. Gracze mogą napotkać także specjalne zapiski, zostawione przez NPC-y lub innych uczestników zabawy. Dzięki zawartym w nich informacjom można np. znaleźć skrytkę, w której ukryty został przydatny przedmiot. Szczególnie interesująca jest możliwość zostawiania notek przez graczy, co z umożliwia wielbicielom War Z zabezpieczanie się na wypadek porażki (np. przez zostawienie informacji o celu wędrówki), przesłanie listu z prośba o pomoc, zlecenie misji czy nawet zastawienie pułapki na innych ocalałych. W trakcie zwiedzania świata i walki z przeciwnikami postacie zdobywają doświadczenie, które może zostać spożytkowane na nauczenie się umiejętności z jednego z kilku osobnych drzewek talentów. Każde z nich pozwala na wytrenowanie zdolności z konkretnego obszaru, jak np. walki na dystans, leczenia, tropienia czy przetrwania. Lokacje, w których została umieszczona akcja, bazują na prawdziwych miastach, takich jak Nowy Jork, Los Angeles czy Paryż. Każda mapa ma powierzchnię od 200 do 400 km2 i równocześnie może się znaleźć na niej około 250 graczy, co zwiększa poczucie realizmu oraz pozwala na zawieranie sojuszy i łączenie się w grupy. Otoczenie zostało zaprojektowane w ten sposób, by najbardziej realistyczne przedstawić świat po przejściu plagi zombie. Oprócz tego w trakcie zabawy można zwiedzić również bezpieczne osady, w których znajdą się m.in.sklepy i tablice ogłoszeń (dzięki nim będzie można oznajmić o poszukiwaniu towarzysza wędrówki lub zlecić misję). W takich osiedlach porządku strzegą strażnicy, atakujący bez wahania bardziej agresywnych graczy, wszczynających walki na obszarze „azylu”. Tryb gry: massive online multiplayer   Tryb multiplayer:   Internet     Ocena czytelników: 6,4 / 10 na podstawie 1623 głosów czytelników. Oczekiwania czytelników przed premierą: 8.3 / 10 na podstawie 151 głosów czytelników.
</label>